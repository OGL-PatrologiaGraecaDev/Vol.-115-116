Β

H07
lecta conspicitur, et per bonum summuma quo est A αἲ Ecce tot trinitatibus sagaciter inventis, subtili-
omne bonum, et per justitiam propter quam diligi-
tur animus justus ab animo etiam nondum justo,ut
natura non solum incorporalis, verum etiam im-
mutabilis, quod est Deus, quantum ﬁeri potest, in-
telligeretur, admonui, et per charitatem, qua: in
Scripturis sanctis Deus dicta est (l Joan. ιν, 8), per
quam coepit utcunque etiam Trinitas intelligentibus
apparere, sicut sunt amans, et quod amatur, et
amor. ln nono, ad imaginem Dei, quod et homo
secundum mentem, pervenit disputatio: et in ea
quendam trinitas invenitur, id est mens, et notitia
qua se novit, etamor quo se notitiamque suam di-
ligit; et haec tria aequalia inter se, et unius osten-
duntur essentiae. In decimo hoc idem diligentius
subtiliusque tractatum est, atque ad id perductum,
ut inveniretur in mente evidentior trinitas ejus, in
memoria scilicet, et intelligentia, et voluntate. Sed
quoniam et hoc compertum est, quod mens nun-
quam esse ita potuerit, ut non sui meminisset, non
se intelligeret, et diligeret, quamvis non semper
se cogitaret; cum autem se cogitaret, non se a
corporalibus rebus eadem cogitatione discerneret:
dilata est de Trinitate, cujus haec imago est, dispu-
tatio; ut in ipsis etiam corporalibus visis inveni‘
retur trinitas, et distinctius in ea lectoris exerce-
retur intentio. ln undecimo ergo electus est sensus
oculorum, in quo id quod inventum esset, etiam
in caeteris quatuor sensibus corporis et non dictum
posset agnosci: atque ita exterioris hominis tri-
nitas primo in his qua: cernuntur exirinsecus, ex
corpore scilicet quod videtur, et forma quae inde
in acie cernentis imprimitur, et utrumque copu-
lantis intentione voluntatis, apparuit. Sed haec tria
non inter se aequalia, nec unius esse substantias
claruerunt.Deinde in ipso animo ab his quae extrin-
secus sensa sunt velut introducta inventa est altera
trinitas, ubi apparerent eadem tria unius esse sub-
stantia“: : imaginatio corporis, quae in memoria est,
et inde informatio cum ad eam vertitur [al., con-
vertitur] acies cogitantis, et utrumque conj ungens
intentio voluntatis. Sed ideo ista trinitas ad exte-
riorem hominem reperta est pertinere, quia de
corporibus illata est, quae sentiuntur extrinsecus.
ln duodecimo discernenda visa est sapientia ab
scientia [al., scientia a sapientia], et in ea quas pro-
prie scientia nuncupatur, quia inferior est, prius
quaedam sui generis trinitas inquirenda: quae licet
ad interiorem hominem jam pertineat, nondum ta-
men imago Dei vel appellanda sit, vel putanda. Et
hoc agitur in tertio decimo per commendationem
ﬁdei Christianas. ln quarto decimo autem de sa-
pientia hominis vera, id est Dei munere in ejus
ipsius Dei participatione donato [al., de munere
ejus in ipsius Dei participatione donata], quas ab
scientia distincta est, disputatur; et eo pervenit di-
sputatio, ut trinitas appareat in imagine Dei, quod
est homo secundum mentem, quae renovatur in
agnitione Dei secundum imaginem ejus qui crea-
vit hominem ad imaginem suam, et sic perci-
pit sapientiam ubi contemplatio est aeternorum,
